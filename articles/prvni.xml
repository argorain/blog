<?xml version="1.0" encoding="UTF-8" ?>
<article>
	<title>Prvni clanek</title>
	<tags>
		<tag>kolo</tag>
		<tag>nakolon</tag>
		<tag>clanek</tag>
	</tags>
	<content>
		<![CDATA[Sympatická akce na s jasným cílem: zlepšit podporu cyklistů v Brně. A skutečně povedená a vedená samotným Nakoleonem (a ne, nepřepsal jsem se). No, tady je bio z jejich <a href="http://www.nakoleon.cz/" target="_blank">oficiálních stránek</a>
<blockquote>
<h2>A kdo je vůbec NAKOLEON?</h2>
<img alt="nakoleon-bily4" src="contents/image.png"/>

NAKOLEON je málo známý mladší brácha Napoleona. V 19. století byl velkým milovníkem a propagátorem čerstvě vynaleznutého bicyklu a myšlenku jízdy na kole šířil po celé Evropě. Na doporučení svého bratra se vydal do Brna, kam také na svém velocipédu dorazil. Štatl jej okouzlil svými krásnými prostornými ulicemi, jak stvořenými pro jízdu na kole! Ze snění se však rychle probral, když předním kolem vjel do koleje nově vybudované šalinové trati a hodil tlamu jako silniční cyklista na přejezdu vlečky v Adamově. Ke své smůle spadl rovnou do pěkně hlubokého výkopu a brněnské podzemí jej okamžitě pozřelo.

Až v roce 2013 se opět vynořil. Zpocený se vyškrábal z díry na Botanické, kde zrovna opravovali teplovod. A prý že chce hned zpátky svoje kolo, že jede pryč. Ale pak se rozhlédl kolem a uzřel, jak se svět změnil, žádná kola budoucnost lidstva, ale automobily! S tím se ale nehodlá smířit, chce zpět svou vizi světa jezdícího na kole. A proto shromažďuje 1000 věrných, kteří se s ním vydají na velkolepou jízdu. Jízdu, kterou NAKOLEON začal už před více jak 150 lety.</blockquote>
Tak to je on. Vedl nás po celou dobu naší spanilé jízdy okolo Brněnského centra. Akce byla zakončena koncertem kapely Pragmatique, ale to už jsem utíkal (nebo spíš ujížděl) dom, bo mi byla docela kosa (ono když se jede krokem, tak člověk kapku prochladne).

A kapka čísel nakonec: zdá se, že jsme byli největší cyklojízdou v ČR. Jupí! Celkem nás bylo něco mezi 1020 až 1050.

Co se mě týče, byla to hezká tečka na konec sezóny. Tak zas někdy :)
<h3>Mapa</h3>
Trasa Nakoleona. Chybí tam cesta tam a zpět domů :) Suma sumárum: 25 km

<a href="http://www.vojtechvladyka.mzf.cz/wp-content/uploads/nakoleon.png"><img class="alignleft size-full wp-image-587" alt="nakoleon" src="http://www.vojtechvladyka.mzf.cz/wp-content/uploads/nakoleon.png" width="1000" height="965" /></a>
<!--<h3>Galerie</h3>
Galerie je uložená na Dropboxu, prohlédnout si ji můžete <a href="https://www.dropbox.com/sh/iyj6d7tusmdghin/3Pl-dO3hZ5" target="_blank">tady</a>.-->
<h3>Články z novin</h3>
<ul>
	<li>Česká televize <a href="http://www.ceskatelevize.cz/zpravodajstvi-brno/zpravy/242676-akci-nakoleon-a-1000-jeho-vernych-podporilo-temer-1100-cyklistu/" target="_blank">zde</a></li>
	<li>Deník.cz <a href="http://brnensky.denik.cz/zpravy_region/obrazem-nakoleon-vedl-brnem-tisicove-vojsko-cyklistu-20130919.html" target="_blank">zde</a></li>
</ul>]]>
	</content>
</article>